increpuit eos, qui de genuitate dubitaverant, tanquam ‘eloquentiae
naturam ignorantes'. Putabat autem, alteram adversus Aristogi-
tonem orationem cum priore in unam esse coniungendam et hanc
Hyperidi esse ascribendam. Quod verum esse nemini quidem
persuasit, priorem vero orationem Hyperidis esse Oobetus⁶) etiam
’ nunc tenet tanto cum ardore, ut omne fere iudicium abroget iis
qui aliter censeant. Inter praeclarissima eloquentiae Atticae
monumenta Brauniusl) quoque eam numeravit, qui oum eius
dicendi genus diligenter examinaret, multa indagavit, quae a
Demosthenis dictione, sed nulla, quae a foro Attico aliena essent.
Postremo vero Weilius⁸) omne acumen ingenii contulit ad
orationem rursus Demostheni vindicandam. Est autem haec
quaestio eo maioris momenti, cum permultae in oratioue res in-
sint ad ius Atticum pertinentes, quae num verae sint, maxime
refert scire. Itaque non putabam me acta acturum, si denuo
quaestionem tractarem. Spero autem hoc me argumentis satis
firmis posse demonstrare, orationem non ab oratore noque ab
homine Attice, sed a rhetore atque eo ineptissimo esse com·
positam. Deinde etiam de consilio, quo ficta sit, de tempore
locoque, quo auctor vixerit, quid sentiam, exponam.

6) Novae lect. p. 225, et Miscellanea critica p. 559 sq.
7) De duabus adv. Ar. orationibus, quas D. scripsisse fertur. diss.

Gryphiswaldae 1873.
⁸) Revue de philologio vol. VI p. l sq.

 

